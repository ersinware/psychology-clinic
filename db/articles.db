{"title":"Depresyon","firstSentence":"Depresyon, kişinin duygusal, zihinsel ve fiziksel sağlığını derinden etkileyen ciddi bir ruh sağlığı sorunudur. Bu durum, sürekli bir üzüntü hali, ilgi kaybı ve hayattan zevk alamama gibi belirtilerle kendini gösterir.","content":"<h2>Depresyonun Belirtileri ve Nedenleri</h2><p>Depresyon, kişinin duygusal, zihinsel ve fiziksel sağlığını derinden etkileyen ciddi bir ruh sağlığı sorunudur. Bu durum, sürekli bir üzüntü hali, ilgi kaybı ve hayattan zevk alamama gibi belirtilerle kendini gösterir. Enerji kaybı, uyku düzeninde bozulmalar, iştah değişiklikleri, konsantrasyon güçlüğü, umutsuzluk hissi ve intihar düşünceleri, depresyonun diğer yaygın belirtileridir. Depresyonun nedenleri karmaşıktır ve genellikle biyolojik, psikolojik ve çevresel faktörlerin bir kombinasyonundan kaynaklanır. Genetik yatkınlık, beyin kimyasallarındaki dengesizlikler, travmatik yaşam olayları ve kronik stres, depresyonun gelişiminde rol oynayan başlıca etkenlerdir. Her bireyin depresyonu deneyimleme biçimi farklıdır ve bu da tedavi sürecinin kişiye özel olmasını gerektirir.</p><h2>Depresyon Tedavi Yöntemleri</h2><p>Depresyon tedavisinde psikoterapi ve ilaç tedavisi sıklıkla kullanılır. Bilişsel davranışçı terapi (BDT) gibi terapi türleri, bireylerin olumsuz düşünce kalıplarını değiştirmelerine ve daha sağlıklı başa çıkma stratejileri geliştirmelerine yardımcı olabilir. Bu terapi, kişilerin depresyonla başa çıkma becerilerini güçlendirmeyi ve yaşam kalitelerini artırmayı amaçlar. Antidepresan ilaçlar ise, beyin kimyasallarını dengeler ve depresyon belirtilerini hafifletebilir. Ancak ilaç tedavisi, yan etkiler nedeniyle dikkatli kullanılmalı ve bir uzmanın rehberliğinde uygulanmalıdır. Tedavi süreci bazen uzun sürebilir ve sabır gerektirir. Ayrıca, tedaviye ek olarak sağlıklı yaşam alışkanlıkları da depresyonla mücadelede önemli bir rol oynar.</p><h2>Depresyonla Başa Çıkma Stratejileri</h2><p>Depresyonla başa çıkmak için sağlıklı yaşam alışkanlıkları benimsemek büyük önem taşır. Düzenli egzersiz yapmak, vücuttaki stres hormonlarını azaltır ve endorfin üretimini artırarak ruh halini iyileştirir. Dengeli beslenme ve yeterli uyku almak da depresyon belirtilerini hafifletebilir. Sosyal destek aramak, aile ve arkadaşlarla iletişimde kalmak, depresyonun etkilerini hafifletir ve yalnızlık duygusunu azaltır. Hobi edinmek, sevilen aktivitelerle meşgul olmak ve yeni ilgi alanları keşfetmek, kişinin kendini daha iyi hissetmesine yardımcı olabilir. Stres yönetimi teknikleri, meditasyon ve derin nefes alma egzersizleri de rahatlama sağlar ve zihin ile beden arasındaki dengeyi korur. Depresyonla başa çıkmada, kişisel çabalar kadar profesyonel yardım da kritik öneme sahiptir; bu nedenle, depresyon belirtileri hissedildiğinde bir uzmana başvurmak en doğru adım olacaktır.</p>","imageName":"depresyon.svg","imageUpdatedAt":1724337525686,"_id":"3cOFWatFZYdchKIF","createdAt":{"$$date":1723197601699},"updatedAt":{"$$date":1725310315053}}
{"title":"Kaygıyı Anlamak Ve Baş Etmek","firstSentence":"Kaygı bozukluğu, kişinin günlük yaşamını olumsuz etkileyen ve sürekli endişe haliyle kendini gösteren bir ruh sağlığı sorunudur. Bu durum, genellikle aşırı endişe, korku ve gerginlik hissi ile karakterizedir.","content":"<h2>İnsan Psikolojisinde Güven ve Tehdit Dengesi</h2><p>İnsanın temelde iki hali vardır diyebiliriz. Birinde kendimizi güvende hissederiz, bu annemize, babamıza, dostumuza veya bir hayvana sarıldığımızda hissettiğimiz duygudur; güven, sıcaklık. Diğeri ise tam tersi, tehdit altında hissettiğimiz halimizdir. Herkes başka başka nedenlerle tehdit altında hissedebilir. Örneğin bir öğrenci yaklaşan sınavı nedeniyle, bir çalışan iş yerinde yetiştirmesi gereken sorumluluklar ya da bir proje nedeniyle tehdit altında hissedebilir. Tehdit altındayken kaygılı, endişeli, korkmuş hissederiz. Nedeni ne olursa olsun hepimiz bu duyguları hissederiz, hayatın bir parçasıdır. Bunlardan kaçamayız, kaçmamalıyız da, fakat bu zorlayıcı duygularla yaşamayı, baş etmeyi öğrenebiliriz. Hepimizin çok sık kullandığı bir kelime haline geldi, «kaygılıyım». Ama gerçekten nedir bu kaygı? İlginç bir nokta ile başlamak istiyorum. İnsan türünden daha çok kaygı hisseden başka hiçbir tür yok dünya üzerinde. En gelişmiş türüz ama bu durum kaygı gibi zorlukları da beraberinde getiriyor. Peki bu nasıl oluyor? Çünkü hayal edebiliyoruz, hem de ne hayaller. Çok yaratıcı bir türüz, üstün hayal gücümüzle felaket senaryoları yazmakta üstümüze yok. İşte kaygı da gelecekteki belirsizliğe yönelik bir duygudur. Gelecekteki bir durum ile ilgili bir hayal kurarız ve kaygılanmaya başlarız. Kaygı, diğer tüm duygular gibi, sağlıklı ve gerekli bir duygudur, bizi gerçek tehlike ve tehditlerden korumak için harekete geçmemizi sağlayan biyolojik bir mekanizmadır. Kaygı problem olmaya şiddetini, miktarını veya sıklığını arttırdığında başlar. Örneğin, belirli derece kaygı hisseden öğrenciler sınava çalışmak için motive olurlar ama çok fazla kaygılanırlarsa hiç çalışamazlar. Orta seviye bir kaygı ideal olan ve motive edicidir. Hiç kaygı duymazlarsa bu sefer hiç çalışmayabilirler. Kaygı orta seviyenin üstüne çıkmaya başlarsa problem olmaya başlar ve hayatımızı olumsuz etkileyebilir.</p><h2>Kaygının Belirtileri</h2><p>Kaygıyı nasıl yaşadığımızı daha iyi anlamak için bedenimizde, zihnimizde ve davranışlarımızda ortaya çıkan belirtilere bakmalıyız. Bedende hızlı kalp atışı, mide bulantısı, titreme gibi belirtiler görülebilir. Zihinde ise çok düşünce olması ve zihni toparlayamamak başta gelir. “Ya kötü geçerse, ya yapamazsam” gibi geleceğe yönelik, “ya” ile başlayan belirsizlik içeren cümleleri çok kurarız. Davranışsal olarak da belirtiler gösterebiliriz. Mesela sosyal ortamlar bizi tetikliyorsa bu ortamlardan kaçınmak, kaçmak gibi bir davranış gösterebiliriz.</p><h2>Baş Etme Yöntemleri</h2><p>Kaygıyla etkili bir şekilde başa çıkabilmek için ilk ve en önemli adım, kaygıyı tanımak ve kabul etmektir. Bu süreç, kaygının bedenimizde, zihnimizde ve davranışlarımızda yarattığı değişimleri fark etmekle başlar. Bu farkındalık, duygularımızı daha iyi anlamamıza ve onları kontrol edebilmemize yardımcı olur. Kaygının doğal bir duygu olduğunu kabul etmek, onunla mücadele etmek yerine, onunla uyum içinde yaşamayı öğrenmemize olanak tanır. Kaygıyı tanımak ve kabul etmek, hem kendimize hem de yaşadığımız zorluklara karşı daha şefkatli bir yaklaşım geliştirmenin kapısını aralar. Bu da kaygıyla başa çıkmada en kritik adımlardan biridir ve iyileşme sürecinin başlangıcını temsil eder.</p><h3>Kaygıyı Tanımak ve Kabul Edebilmek</h3><p>Kaygı ile mücadelede bedenimizdeki, zihnimizdeki ve davranışlarımızdaki değişimleri fark etmek çok önemlidir. Bedenimizdeki veya zihnimizdeki değişimleri fark edersek duygularımızı isimlendirebiliriz ve duygularımızı erken fark edersek davranışlarımızı da düzenleyebiliriz ve kendimize bir değişim penceresi açabiliriz. Bu noktada bedenimizin kaygı duygusuna verdiği tepkiyi tanımak çok değerlidir. Böylece bedenimizin neye ihtiyacı olduğunu bulabiliriz. Ayrıca bizi kaygılandıran durumları, yerleri, nesneleri önceden bilmek de kaygıyla baş etmede yardımcı olur. Kaygı duygusunu isimlendirdikten sonra ise kaygıyı kabul edebilmek önemlidir. Bazı kişiler kaygı duygusunu bir zayıflık olarak görebilir ve kaygılarını kabul etmeden, bu hislerini yargılarlar. Bu da daha çok kaygılanmaya ve bir de üstüne yetersizlik duygularına neden olur. Kaygı duygusu bir zayıflık değil, bizim o andaki bir ihtiyacımızı bize iletmeye çalışan bir sinyaldir. Kaygı duygusunu kabul ettiğimiz anda iyi hissediş hali de hemen ardından gelir ve kişiye rahatlama sağlar.</p><h3>Kendimize Öz Şefkat Verebilmek</h3><p>Kaygı çoğu zaman eleştirel iç sesi de beraberinde getirir, “Ne kadar yetersizsin, bunu da mı yapamadın” gibi. Bu eleştirel iç ses kendi içimizde utanç, öfke ve suçluluk duygularına neden olur. Bu da gün sonunda kaygımızı daha da arttırır ve bizim için bunun bir yararı olmaz.</p><p></p><p>Bu noktada eleştirel iç sesin aktive olacağını hissettiğimizde, bu iç sesin antidotu öz şefkatten bahsetmek istiyorum.</p><h4>ACI X DİRENÇ = ISTIRAP</h4><p>Unutmamak lazım ki acı çekmek insani, fakat ıstırap bir seçim. Hepimiz acı çekiyoruz ve çekeceğiz ama bunu ıstıraba çevirmemek bizim elimizde. Kendimizi yargıladığımızda, direnç gösterdiğimizde veya kaçındığımızda acımızı ıstıraba çevirmiş oluyoruz. Bu noktada kaygı duygumuzu yargılamak yerine yaşanılan acıyı ve zorlandığımızı kabul etmek yardımcı olabilir.</p><h3>Anda Kalabilmek</h3><p>Kaygının geleceğe yönelik bir duygu olduğunu belirtmiştim. Geleceğe yönelik bir duygu ile baş etmek anda kalabilmekten geçer. Anda kaldığımızda gelecekteki bir olayı, durumu düşünüp durmayız. Tek sahip olduğumuz an; şu andır ve ancak bu anı kontrol edebiliriz.</p><p></p><p>Bu demek değil ki sürekli anda kalacağız, ki bu imkansızdır. Fakat, geçmişin pişmanlıkları ve geleceğin kaygıları ile günlerimizi geçirmek yerine anda kalabilmek daha verimlidir.</p><p></p><p>Peki, anda nasıl kalabiliriz?</p><p></p><p>Herkese uygun olan ve hayatına katabileceği yöntem başkadır. Herkesin kendine iyi gelen yöntemi deneye yanıla bulması gerekebilir. Ben birkaç yöntemden bahsetmek istiyorum, siz kendinize en iyi gelen yöntemleri seçebilir ve hayatınıza katabilirsiniz.</p><p></p><ul><li><p>Nefes egzersizleri yapmak</p></li><li><p>Kişinin kendisine iyi gelen meditasyonları yapması</p></li><li><p>Yürüyüş meditasyonu; yürüyüş sırasında ayakların altını fark etmek, doğaya dokunmak, kuş tüyü aramak</p></li><li><p>Diş fırçalama gibi her gün yapılan bir eylemi en ince detayına kadar fark edip yapmak</p></li></ul><h3>Bize İyi Gelen Kaynakları Bulabilmek</h3><p>Gün içinde bir sürü duygu hissederiz ve duygu penceremiz dalgalanıp durur. Bazen kendimizi çok yüksek, kaygılı hissederken, bazen daha düşük, üzgün, depresif hissedebiliriz. Gün içerisindeki bu dalgalanma gayet normaldir. Bu dalgalanmalarla hepimiz farkında olmadan baş ediyoruz. Çok kaygılandığımızda kendimizi sakinleştirecek kaynaklar kullanıyoruz. Bu kaynaklar beş duyumuza hitap eden kaynaklar olabilir, örneğin bir ses, koku, tat ya da bedenimizdeki bir hissiyat. Sakinleşmek için müzik dinlemek, nefes egzersizi yapmak, bir çiçeği koklamak, sevdiğimiz bir resme bakmak, güvendiğimiz insanlarla konuşmak bize kaynak sağlar ve duygularımız fazla geldiğinde düzenlememize yardımcı olur. Bize iyi gelen, sakinleştiren kaynakları bulup, hayatımızın içine, özellikle zorlandığımız anlara katabiliriz.</p><p></p><p>Burada dikkat edilmesi gereken bu yöntemleri olabildiğince günlük hayatımızın parçası haline getirebilmek, yani bol bol pratik yapmak. Bu pratiklerle beyin yapısı bile değişmektedir. Bir kere denediğimizde hayatımızı değiştirmeyecek bu yöntemleri hayatımıza kattığımız müddetçe bize yardımcı olabilirler ve otomatik yaptığımız yöntemlere dönüşebilirler.</p><h2>Ne Zaman Yardım Almalı?</h2><p>Burada bahsettiğim baş etme yöntemleri kaygılı anlarımızda neler yapabileceğimize yönelik bir tür kurtarıcı görevi görebilecek metotlardır. Uzun vadede düzenli uygulandığında bizim hayatımızı kolaylaştırabilir ve kaygı seviyemizi zamanla azaltabilir. Fakat bu yöntemler gerçek bir psikoterapi yerine geçmeyecektir.</p><p></p><p>Günlük işlerinizi yapamayacak düzeyde kaygılıysanız,</p><p>İlişkileriniz sekteye uğramaya başladıysa,</p><p>Çok sık panik atak yaşıyorsanız,</p><p>İntihar düşünceleri varsa,</p><p>Kaygı hayatınızın her alanına yayıldıysa,</p><p>Profesyonel yardım istemekten çekinmeyin.</p><p></p><h6><strong><em>Kaynaklar:</em></strong></h6><p><em>Mindfulness, Bilinçli Farkındalık – Doç. Dr. Zümra Atalay</em></p><p><em>Öz Şefkatli Farkındalık, Tahrip edici duygularla başa çıkabilmek – Christopher K. Germer</em></p><p><em>The Relaxation &amp; Stress Reduction Workbook – Davis M., Eshelman E.R., &amp; McKay M.</em></p><p><em>Headspace: Meditasyon Rehberi – Netflix dizisi</em></p>","imageName":"kaygıyı-anlamak-ve-baş-etmek.svg","imageUpdatedAt":1723197568810,"_id":"jdnz0F9WdhOi5c9K","createdAt":{"$$date":1723197568813},"updatedAt":{"$$date":1725311991419}}
{"title":"Stres Yönetimi","firstSentence":"Stres, modern yaşamın kaçınılmaz bir parçası haline gelmiştir. İş baskısı, aile sorumlulukları, mali sıkıntılar ve hatta trafik sıkışıklığı gibi günlük olaylar stres kaynağı olabilir. Ancak, stresin doğru yönetilmediği takdirde fiziksel ve psikolojik sağlığımız üzerinde olumsuz etkileri olabilir. Peki, stres nedir ve nasıl başa çıkabiliriz?","content":"<h2>Stresin Belirtileri</h2><p>Stres belirtileri kişiden kişiye farklılık gösterebilir. Genel belirtiler arasında; sürekli yorgun hissetme, konsantrasyon güçlüğü, uykusuzluk veya aşırı uyuma, sinirlilik veya depresyon, kas ağrıları ve baş ağrıları, sindirim sorunları gibi sorunlar olabilir. </p><p></p><p>Stres, modern yaşamın kaçınılmaz bir parçası haline gelmiştir ve bu durum, bireylerin fiziksel ve psikolojik sağlığını olumsuz etkileyebilir. İş baskısı, aile sorumlulukları, mali sıkıntılar ve trafik gibi günlük yaşamın bir parçası olan olaylar, stresin başlıca kaynaklarıdır. Stresin belirtileri arasında sürekli yorgunluk, konsantrasyon güçlüğü, uykusuzluk veya aşırı uyuma, sinirlilik, depresyon, kas ağrıları, baş ağrıları ve sindirim sorunları yer alır. Stresle başa çıkmak için çeşitli yöntemler bulunmaktadır. Derin nefes alma teknikleri ve meditasyon, vücudu ve zihni sakinleştirirken, düzenli egzersiz yapmak, stres hormonlarını azaltarak endorfin üretimini artırır. Zaman yönetimi, iş ve özel yaşam dengesini kurarak gereksiz stresi önlerken, dengeli bir diyet de bedenin ve zihnin daha iyi hissetmesini sağlar. Şeker ve kafein alımını sınırlamak, alkol ve sigaradan uzak durmak, meyve, sebze ve tam tahıllı gıdalar tüketmek, sağlıklı beslenmenin önemli unsurlarıdır. Destek aramak, duygusal yükü hafifletmek için aile üyeleri, arkadaşlar veya profesyonel bir danışmanla konuşmayı içerir. Ayrıca, bir hobi edinmek ve sevdiğiniz aktivitelerle meşgul olmak, stres seviyenizi düşürerek zihninizi rahatlatır ve mutlu hissetmenizi sağlar. Stresin uzun süreli etkileri, ciddi sağlık sorunlarına yol açabilir; bu nedenle stres yönetimi tekniklerini öğrenmek ve uygulamak, sağlıklı bir yaşam sürdürmenin anahtarıdır. Stresle başa çıkmanın yollarını bilmek ve uygulamak, yaşam kalitenizi artırarak daha sağlıklı ve mutlu bir hayat sürmenizi sağlar.</p><h2>Stresi Yönetmek Neden Önemlidir?</h2><p>Stresin uzun süreli etkileri, ciddi sağlık sorunlarına yol açabilir. Kalp hastalıkları, yüksek tansiyon, diyabet, depresyon ve anksiyete gibi rahatsızlıkların oluşmasında stresin rolü büyüktür. Bu nedenle, stres yönetimi tekniklerini öğrenmek ve uygulamak, sağlıklı bir yaşam sürdürmenin anahtarıdır.</p><h2>Sonuç</h2><p>Stres, yaşamımızın bir parçasıdır ancak onu nasıl yöneteceğimiz tamamen bize bağlıdır. Yukarıda belirtilen teknikler, stresle başa çıkmanın etkili yollarıdır. Unutmayın, kendinize zaman ayırmak, sağlığınızı korumanın en iyi yoludur. Kendinize iyi bakın ve stresin hayatınızı kontrol etmesine izin vermeyin.</p>","imageName":"stres-yönetimi.svg","imageUpdatedAt":1723197531130,"_id":"ok2up2EY8AL15LXn","createdAt":{"$$date":1723197531134},"updatedAt":{"$$date":1725310523678}}
{"title":"Kaygı (anksiyete) Bozuklukları","firstSentence":"Kaygı şiddetli olduğunda, uzun süre devam ettiğinde ve kontrolden çıktığında bu durum kaygı bozukluklarına işaret eder. Bu gruptaki hastalıklarda, kaygının kaynağına göre çeşitlilik gösteren farklı alt tipler vardır...","content":"<h2>Kaygı Bozukluğu Türleri</h2><p>Kaygı şiddetli olduğunda, uzun süre devam ettiğinde ve kontrolden çıktığında bu durum kaygı bozukluklarına işaret eder. Bu gruptaki hastalıklarda, kaygının kaynağına göre çeşitlilik gösteren farklı alt tipler vardır:</p><p></p><ol><li><p>Yaygın anksiyete bozukluğu</p></li><li><p>Panik bozukluk</p></li><li><p>Agorafobi</p></li><li><p>Sosyal anksiyete bozukluğu (Sosyal Fobi)</p></li><li><p>Obsesif kompulsif bozukluk (OKB)</p></li><li><p>Özgül fobi</p></li><li><p>Travma sonrası stres bozukluğu (TSSB)</p></li></ol><h3>Yaygın Kaygı Bozukluğu</h3><p>Bu bozukluk hayatın her alanına ve anına yayılan kaygı ile karakterizedir. Belirli bir durum, yer, nesne, düşünce veya davranışa bağlı olmadan görülen ruhsal ve bedensel kaygı belirtileri olur.</p><h3>Panik Bozukluk</h3><p>Kişinin beklenmedik ve ani gelişen panik ataklarının görüldüğü bir kaygı bozukluğu türüdür. Kalp krizi geçiriyormuş, ölecekmiş, deliriyormuş ya da kontrolünü kaybedecekmiş gibi hissettiren bu ataklar, gerçekte psikolojik kökenlidir ama hastalar ilk etapta fizyolojik olarak bu semptomları yaşadıklarını sanırlar. Bu yoğun kaygı nöbeti birkaç dakika ile birkaç saat arası sürebilir, genellikle 10 dakika gibi bir sürede yoğunlaşır sonra da genellikle yavaş yavaş azalır. Panik atak sırasında çarpıntı, titreme, terleme, nefes alamama hissi, göğüs ağrısı, göğüste sıkışma hissi, bulantı, baş dönmesi, uyuşma-karıncalanma duyguları, kan basıncının yükselmesi, sık idrara çıkma görülebilen semptomlardır. Bu ataklardan sonra yeni ataklar olacağı korkusuyla kişi hayatını kısıtlamaya başlayabilir. Ataklardan kaçmaya çalışır fakat doğru baş etme yöntemlerini öğrenmek hastalara daha çok yardımcı olur ve atakların yaşanma ihtimali azaltır.</p><h3>Agorafobi</h3><p>Yalnız başına kalmaktan, yalnız sokağa çıkmaktan, kalabalık yerlere girmekte, sinema, tiyatro, tünel, köprü, asansör gibi yerlerde duyulan korku ve buralardan kaçınma davranışıdır. Bu korku kişinin bir ortamda tıkanıp kalması, çıkamaması, yardım alamaması, çaresiz kalması, utanılacak duruma düşmesi ya da panik atak geçirme korkusudur.</p><h3>Sosyal Kaygı Bozukluğu (Sosyal Fobi)</h3><p>Kişinin sosyal ya da grup ortamlarında bulunmada, konuşmada yoğun kaygı yaşamasıdır, bu nedenle bu ortamlardan kaçınabilir. Diğerlerinin kendisini yargılayacağı, alay konusu olacağı, rezil olacağı düşünceleri eşlik eder. Okul veya işte sunum yapma, topluluk içinde yemek yeme, konuşmaya katılma gibi durumlarda görülür.</p><p></p><p>Genellikle bu kaygının altında örtük bir şekilde topluluk içinde parlama, öne çıkma ya da mükemmeliyetçilik arzuları vardır ve bu arzular nedeniyle bu kadar korku yaşanıyor olabilir. Bu gibi örtük arzularımızla yüzleşmek tedavide önemlidir.</p><h3>Obsesif Kompulsif Bozukluk (OKB)</h3><p>Obsesyon (saplantı), kişinin zihnine irade dışı gelen, kişiyi tedirgin eden, bilinçli çaba ile kovulamayan, inatçı biçimde yineleyen düşünce, imge ya da dürtülerdir. Bunlar benliğe yabancıdır yani mantığına, görüşlerine, ahlak anlayışına, inançlarına ters düşer. Kompulsiyon (zorlantı) ise saplantılı düşünceleri kovmak, kaygıyı azaltmak için yapılan davranışlar, yinelenen düşüncelerdir. Halk arasında “Takıntı hastalığı” olarak da bilinen bu hastalık obsesyon ve kompulsiyonlardan oluşur.</p><h3>Özgül Fobi</h3><p>Örümcek, yılan, kan görme, karanlık, yükseklik gibi belli nesnelere ya da durumlara karşı duyulan aşırı korkudur. Bunlardan uzak olduğu sürece kişide rahatsızlık belirtisi yoktur, genellikle bu durum ya da nesnelerle karşılaşmaktan kaçınır.</p><h3>Travma Sonrası Stres Bozukluğu (TSSB)</h3><p>Kişinin ruhsal ya da bedensel bütünlüğüne tehdit olarak algılanan her türlü olay “travma” olarak adlandırılır. Psikanalitik tanımlamada “travma” benliğin, üstesinden gelemeyeceği ağırlıkta içten ya da dıştan gelen uyaranlar ile karşı karşıya kalmasıdır. Her kişi için travma yaratan uyaran miktarı ve durumu farklı olabilmektedir, herkesin benliğinin taşıyabileceği uyaran miktarı farklı farklıdır. Bir bireyin akut zorlayıcı bir olaydan etkilenmesi kuşkusuz olayın şiddeti ile ilgilidir. Ancak travma karşısındaki dayanma gücü kişinin genetik yapısına, gelişimsel özelliklerine, yaşantılarıyla gelişen benlik gücüne, olaya hazırlıklı olup olmadığına ve daha birçok faktöre bağlıdır. Yaşanan travmatik bir olay sonrasında stres tepkilerinin ortaya çıkması normal tepkiler olarak tanımlanır. Ancak bu tepkilerin süreklilik kazanması ve kişinin işlevselliğini bozması durumunda hastalık ortaya çıkmaktadır. Kişi, travmatik olayla ilgili anıları rahatsız edici biçimde sık sık hatırlar. Travmayla ilgili konuşmaktan, travmayla ilişkili mekanlara gitmekten, travmayı hatırlatan uyaranlardan kaçınır. Depresif ruh hali, umutsuzluk, yabancılaşma hissi, tedirginlik, tahammülsüzlük, öfke kontrol problemleri, uyku sorunları görülebilir.</p>","imageName":"kaygı-(anksiyete)-bozuklukları.svg","imageUpdatedAt":1725309589528,"_id":"wwPBKowwTC5SBQXU","createdAt":{"$$date":1725309589569},"updatedAt":{"$$date":1725310176716}}
{"$$indexCreated":{"fieldName":"title","unique":true,"sparse":false}}
